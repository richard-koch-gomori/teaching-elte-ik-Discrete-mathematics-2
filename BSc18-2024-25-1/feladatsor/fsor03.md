# ELTE IK Diszkrét modellek alkalmazásai (BSc, 18, F) 3. feladatsor



## 1. feladat

Írjon függvényt, amely egy adott `N`-hez megkonstruálja a legalább `N` hosszú, csupa összetett számokat tartalmazó intervallumot.

## 2. feladat

Írjon függvényt a páros Goldbach-sejtés bemutatására. A páros Goldbach-sejtés szerint minden `2`-nél nagyobb páros szám felírható két prímszám összegeként. Ha a függvény argumentuma nem megfelelő, a függvény dobjon `ValueError` kivételt.

## 3. feladat

Számolja meg, hány prím van a `[0;n]` intervallumban.

## 4. feladat

Írjon függvényt, amely visszatér a paraméterben kapott egész szám
önmagánál kisebb osztóinak összegével.

## 5. feladat

Írjon függvényt, amely előállítja egy egész szám osztóösszeg-sorozatát. A függvény
egy kételemű listával térjen vissza: első eleme az osztóösszeg-sorozat listában tárolva,
a második elem egy rendezett pár: a pár első komponense `True`, ha a sorozat terminál;
`False` ha nem. Nem termináló sorozat esetén a pár második komponense legyen a sorozat
periódusa.

## 6. feladat

Keresse meg azt a legkisebb pozitív egész számot, amelynek véges osztóösszeg-sorozatában
előfordul a `179931895322` szám. Írja ki ezt a számot, a sorozat hosszát és a sorozatot is.


